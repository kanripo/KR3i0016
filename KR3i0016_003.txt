# -*- mode: mandoku-view; -*-
#+TITLE: 陳氏香譜
#+DATE: 2015-08-24 23:17:42.490271
#+PROPERTY: ID KR3i0016
#+PROPERTY: BASEEDITION WYG    
#+PROPERTY: JUAN 卷三
<pb:KR3i0016_WYG_003-1a>¶
欽定四庫全書¶
　陳氏香譜卷三¶
　　　　　　　　　　　　　宋　陳敬　撰¶
　　凝和諸香¶
　　　韓魏公濃梅香(又名返/魂梅)¶
黒角沉半兩　丁香一分　鬱金半分(小麥麩炒/令赤色)¶
臘茶末一錢　麝香一字　定粉一米粒(即韶/粉是)¶
白蜜一盞¶
<pb:KR3i0016_WYG_003-1b>¶
　右各為末麝先細研取臘茶之半湯㸃澄清調麝次¶
　入沉香次入丁香次入鬱金次入餘茶及定粉共研¶
　細乃入蜜使稀稠得宜收沙瓶噐中窨月餘取燒久¶
　則益佳燒時以雲母石或銀葉襯之¶
　黄太史䟦云余與洪上座同宿潭之碧湘門外舟中¶
　衡嶽花光仲仁寄墨梅二枝扣船而至聚觀扵燈下¶
　余曰祗欠香耳洪笑發谷董嚢取一炷焚之如嫩寒¶
　清曉行孤山籬落間怪而問其所得云自東坡得扵¶
<pb:KR3i0016_WYG_003-2a>¶
　韓忠獻家知余有香癖而不相授豈小鞭其後之意¶
　乎洪駒父集古今香方自謂無以過此以其名意未¶
　顯易之為返魂梅云　香譜補遺所載與前稍異今¶
　併録之¶
臘沉一兩　龍腦半錢　麝香半錢　定粉二錢¶
鬱金半兩　胯茶末二錢　鵞梨二枚　白蜜二兩¶
　右先将梨去皮用薑擦子上擦碎細紐汁與蜜同熬¶
　過在一浄盞内調定粉臘茶鬱金香末次入沉香腦¶
<pb:KR3i0016_WYG_003-2b>¶
　麝和為一塊油紙裹入甆盒内地窨半月取出如欲¶
　遺人圓如芡實金箔為衣十丸作貼¶
　　　嵩州副宫李元老笑梅香¶
沉香　檀香　白荳蔲仁　香附子　肉桂　龍腦¶
麝香　金顔香各一錢　白芨二錢　馬牙硝二字¶
茘枝皮半錢¶
　右先入金顔香扵乳鉢内細研次入牙硝及腦麝研¶
　細餘藥别入杵臼内搗羅為末同前藥再入乳鉢内¶
<pb:KR3i0016_WYG_003-3a>¶
　研滴水和劑印作餅子隂乾用或小印雕乾元亨利¶
　貞字印之佳¶
　　　笑梅香¶
榅桲二个　檀香半兩　沉香三錢　金顔香四錢¶
麝香二錢半¶
　右将榅桲割開頂子以小刀子剔去穰并子将沉檀¶
　為極細末入扵内将元割下頂子盖著以麻縷繫定¶
　用生麫一塊裹榅桲在内慢火灰燒黄熟為度去麫¶
<pb:KR3i0016_WYG_003-3b>¶
　不用取榅桲研為膏别将麝香金顔研極細入膏内¶
　相和研勻以木雕香花子印脫隂乾燒¶
　　　笑梅香¶
沉香　烏梅肉　芎藭　甘松各一兩　檀香半兩¶
　右為末入腦麝少許蜜和甆盒旋取焚之¶
　　　笑梅香¶
棧香　丁香　甘松　零陵香各二錢(共為/粗末)　朴硝四¶
兩　龍腦　麝香各半錢¶
<pb:KR3i0016_WYG_003-4a>¶
　右研勻次入腦麝朴硝生蜜捜和甆盒封窨半月¶
　　　笑梅香¶
丁香百粒　茴香一兩　檀香　甘松　零陵香¶
麝香各二錢¶
　右細末蜜和成劑分爇之¶
　　　肖梅香¶
韶腦四兩　丁香皮四兩　白檀二錢　桐炭六兩¶
麝香一錢¶
<pb:KR3i0016_WYG_003-4b>¶
　右先搗丁檀炭為末次入腦麝熟蜜拌勻杵三五百¶
　下封窨半月取出爇之　别一方加沉香一兩¶
　　　勝梅香¶
歌曰丁香一分真檀半(降真/白檀)松炭篩羅一兩灰熟蜜和¶
勻入龍腦東風吹綻嶺頭梅¶
　　　鄙梅香¶
沉香一兩　丁香　檀香　麝香各二錢　浮萍草¶
　右為末以浮萍草取汁加少蜜和捻餅燒之¶
<pb:KR3i0016_WYG_003-5a>¶
　　　梅林香¶
沉香　檀香各一兩　丁香枝杖　樟腦各三兩¶
麝香一錢¶
　右除腦麝别噐細研将三味懐乾為末用煆過炭硬¶
　末二十兩與香末和勻白蜜四十兩重湯煑去浮蠟¶
　放冷旋入杵臼搗輭隂乾以銀葉襯燒之¶
　　　浃梅香¶
丁香百粒　茴香一捻　檀香　甘松　零陵香各二¶
<pb:KR3i0016_WYG_003-5b>¶
兩　腦麝少許¶
　右細末煉蜜作劑爇之¶
　　　笑蘭香¶
白檀香　丁香　棧香　𤣥參各一兩　甘松半兩¶
黄熟香二兩　麝香一分¶
　右除麝香别研外餘六味同搗為末煉蜜捜拌成膏¶
　爇窨如常法¶
　　　笑蘭香¶
<pb:KR3i0016_WYG_003-6a>¶
沉香　檀香　白梅肉各一兩　丁香八錢　木香七¶
錢　牙硝半兩研　丁香皮(去粗皮/二錢)　麝香少許　白¶
芨末¶
　右為細末白芨煑糊和勻入範子印花隂乾燒之¶
　　　李元老笑蘭香¶
揀丁香(味/辛)　木香(如雞/骨)　沉香(刮浄去/軟白)　檀香脂(膩/)¶
肉桂(味/辛)　回紇香附子各一錢(如無以白荳蔲代/之以上六味同末)　麝¶
香　片白腦子各半錢　南硼砂二錢(先入乳鉢内研/細次入腦麝同)¶
<pb:KR3i0016_WYG_003-6b>¶
(研/)¶
　右煉蜜和匀更入馬勃二錢許捜拌成劑新油單紙¶
　封裹入磁盒窨一百日取出旋丸如豌豆状捻之漬¶
　酒名洞庭春(每酒一斤入香一丸化開筍葉宻封春/三日夏秋一日冬七日可飲味甚清美)¶
　　　靖老笑蘭香¶
零陵香　藿香　甘松各七錢半　當歸一條　荳蔲¶
一箇　麝半錢　㯽榔一个　木香　丁香各半兩¶
香附子　白芷各二錢半¶
<pb:KR3i0016_WYG_003-7a>¶
　右為細末煉蜜和捜入臼杵百下貯甆盒地坑埋窨¶
　一月作餅燒如常法¶
　　　笑蘭香¶
歌曰零藿丁檀沉木一六錢藳本麝差輕合和時用松¶
花蜜爇䖏無烟分外清¶
　　　肖蘭香¶
紫檀五兩(白尤妙剉作小片煉白蜜一斤加少/湯浸一宿取出銀器内炒微烟出)　麝香¶
　乳香各一錢　烰炭一兩¶
<pb:KR3i0016_WYG_003-7b>¶
　右先将麝香入乳鉢研細次用好臘茶一錢沸湯㸃¶
　澄清将脚與麝同研候勻以諸香相和入杵臼令得¶
　所如乾少加浸檀蜜水拌勻入新器中以紙封十數¶
　重地窨窞月餘可爇¶
　　　肖蘭香¶
零陵香　藿香　甘松各七錢　母丁香　官桂　白¶
芷　木香　香附子各二錢　𤣥參三兩　沉香　麝¶
香各少許(别/研)¶
<pb:KR3i0016_WYG_003-8a>¶
　右煉蜜和勻捻作餅子燒之¶
　　　勝肖蘭香¶
沉香拇指大　檀香拇指大　丁香一分　丁香皮三¶
兩　茴香三錢　甲香二十片　製過樟腦半兩　麝¶
香半錢　煤末五兩　白蜜半斤¶
　右為末煉蜜和勻入甆器内封窨旋丸爇之¶
　　　勝蘭香¶
歌曰甲香一分煑三畨二兩烏沉三兩檀水麝一錢龍¶
<pb:KR3i0016_WYG_003-8b>¶
腦半異香清婉勝芳蘭¶
　　　秀蘭香¶
歌曰沉藿零陵俱半兩丁香一分麝三錢細搗蜜和為¶
餅爇秀蘭香似禁中𫝊¶
　　　蘭蕋香¶
棧香　檀香各三錢　乳香一錢　丁香三十粒　麝¶
香半錢¶
　右細末以蒸鵞梨汁和為餅子窨乾如常法¶
<pb:KR3i0016_WYG_003-9a>¶
　　　蘭逺香¶
沉香　速香　黄連　甘松各一兩　丁香皮　紫藤¶
香各半兩¶
　右為細末以蘇合油作餅爇之¶
　　　吴彦荘木犀香¶
沉香一兩半　檀香二錢半　丁香五十粒(各為/末)　金¶
顔香三錢(别研不/用亦可)　麝香少許(入建茶清/研極細)　腦子少許¶
(續入/同研)　木犀花五盞(已開未離披者吹/入腦麝同研如泥)¶
<pb:KR3i0016_WYG_003-9b>¶
　右以少許薄麫糊入所研三物中同前四物和劑範¶
　為小餅窨乾如常法爇之¶
　　　智月木犀香¶
白檀一兩(臘茶/浸煼)　木香　金顔　黒篤耨　蘇合油¶
麝香　白芨末各一錢¶
　右為細末用皂兒膠鞭和入臼杵千下以花印脫之¶
　依法窨燒之¶
　　　木犀香¶
<pb:KR3i0016_WYG_003-10a>¶
降真香一兩(剉/屑)　檀香二錢(别為末/作)　臘茶半胯(碎/)¶
　右以紗嚢盛降真置磁器内用去核鳳棲梨或鵞梨¶
　汁浸降真及茶候軟透去茶不用拌檀末窨乾¶
　　　木犀香¶
採木犀未開者以生蜜拌勻不可蜜多實捺入甆器中¶
地坑埋窨愈久愈奇取出扵乳鉢内研勻成餅子油單¶
裹收逐旋取燒採花時不得犯手剪取為妙¶
　　　木犀香¶
<pb:KR3i0016_WYG_003-10b>¶
日未出時乗露采巖桂花含蕋開及三四分者不拘多¶
少煉蜜候冷拌和以温潤為度𦂳築入有油甆罐中以¶
蠟紙宻封罐口掘地坑深三尺許窨一月或二十日用¶
銀葉襯燒之花大開即無香¶
　　　木犀香¶
五更初以竹箸取巖桂花未開蕋者不拘多少先扵瓶¶
底入檀香少許方以花蕋入瓶候滿加梅花腦子糝花¶
上皁紗幕瓶口置空所日收夜露四五次少用生熟蜜¶
<pb:KR3i0016_WYG_003-11a>¶
相半澆瓶中蠟紙封窨爇如常法¶
　　　木犀香¶
沉香　檀香各半兩　茅香一兩¶
　右為末以半開木犀花十二兩擇去蒂研成膏捜作¶
　劑入石臼杵千百下脫花様當風䖏隂乾爇之¶
　　　桂花香¶
冬青樹子　桂花香(即木/犀)¶
　右以冬青樹子絞汁與桂花同蒸隂乾爐内爇之¶
<pb:KR3i0016_WYG_003-11b>¶
　　　桂枝香¶
沉香　降真各䒭分¶
　右劈碎碎以水浸香上一指蒸乾為末蜜劑焚¶
　　　杏花香¶
附子　沉　紫檀香　棧香　降真香各十兩　甲香¶
(製/)　薫陸香　篤耨香　塌乳香各五兩　丁香　木¶
香各二兩　麝半兩　腦二錢¶
　右為末入薔薇水勻和作餅子以琉璃瓶貯之地窨¶
<pb:KR3i0016_WYG_003-12a>¶
　一月爇之有杏花韻度¶
　　　杏花香¶
甘松　芎藭各半兩　麝香少許¶
　右為末煉蜜和勻丸如彈子大置爐中旖旎可愛每¶
　迎風燒之尤妙¶
　　　吳顧道侍郎花¶
白檀五兩(細剉以蜜二兩熱湯化開浸香三宿取出扵/銀盤中  紫色入杉木夫炭内炒同搗為末)¶
　麝香一錢(另/研)　臘茶一錢(湯㸃澄清/用稠脚)¶
<pb:KR3i0016_WYG_003-12b>¶
　右同拌令勻以白蜜八兩捜和入乳鉢槌碎數百貯¶
　甆噐仍鎔蠟固縫地窨月餘可爇矣久則佳若合多¶
　可扵臼中搗之¶
　　　百花香¶
甘松(去/土)　棧香(剉碎/如米)　沉香(臘茶末同/煑半日)　𤣥參(筋脈少/者洗浄)¶
(槌碎/炒焦)各一兩　檀香半兩(剉如荳以鵞梨二个取汁浸/銀噐内盛蒸三五次以汁盡)¶
(為/度)　丁香(臘茶半錢/同煑半日)　麝香(另/研)　縮砂仁　肉荳蔲各¶
一錢　龍腦半錢(研/)¶
<pb:KR3i0016_WYG_003-13a>¶
　右為細末羅勻以生蜜捜和搗百卅杵捻作餅子入¶
　磁盒封窨如常法爇¶
　　　百花香¶
歌曰三兩甘松(别本作/一兩)一分芎(别本作/半兩)麝香少許蜜和¶
同丸如彈子爐中爇一似百花迎曉風¶
　　　野花香¶
沉香　檀香　丁香　丁香皮　紫藤香(懐/乾)各半兩¶
麝香二錢　樟腦少許　杉木炭八兩(研/)¶
<pb:KR3i0016_WYG_003-13b>¶
　右以蜜一斤重湯煉過先研腦麝和勻入香捜蜜作¶
　劑杵數百磁盒地窨旋取捻餅子燒之¶
　　　野花香¶
棧香　檀香　降真香各一錢　舶上丁皮三分　龍¶
腦一錢　麝香半字　炭末半兩¶
　右為細末入炭末拌勻以煉蜜和劑捻作餅子地窨¶
　燒之如要烟聚入製過甲香一字即不散¶
　　　野花香¶
<pb:KR3i0016_WYG_003-14a>¶
棧香　檀香　降真香各三兩　丁香皮一兩　韶腦¶
二錢　麝香一字¶
　右除腦麝别研外餘搗羅為末入腦麝拌勻杉木炭¶
　三兩燒存性為末煉蜜和劑入臼杵三五百下甆噐¶
　内收貯旋取分爇之¶
　　　野花香¶
大黄一兩　丁香　沉香　𤣥參　白檀　寒水石各¶
五錢¶
<pb:KR3i0016_WYG_003-14b>¶
　右為末以梨汁和作餅子燒¶
　　　後庭花香¶
檀香　棧香　楓乳香各一兩　龍腦二錢　白芨末¶
　右為細末以白芨作餬和勻脫花様窨燒如常法¶
　　　洪駒父茘支香¶
茘支殻(不拘/多少)　麝香一个¶
　右以酒同浸二宿封盖飯上蒸之以為度臼中燥之¶
　搗末毎十兩重加入真麝香一字蜜和作丸爇如常¶
<pb:KR3i0016_WYG_003-15a>¶
　法¶
　　　茘支香¶
沉香　檀香　白荳蔲仁　西香附子　肉桂　金顔¶
香各一錢　馬牙硝　龍腦　麝香各半錢　白芨¶
新茘支皮各二錢¶
　右先将金顔香於乳鉢内細研次入牙硝入腦麝别¶
　研諸香為末入金顔研勻滴水和劑脫花爇¶
　　　柏子香¶
<pb:KR3i0016_WYG_003-15b>¶
柏子實不計多少(帶青色未/破未開者)¶
　右以沸湯綽過細切以酒浸宻封七日取出隂乾爇¶
　之¶
　　　酴醿香¶
歌曰三兩𤣥參一兩松一枝楦子蜜和同少加真麝并¶
龍腦一架酴醿落晚風¶
　　　黄亞夫野梅香¶
降真香四兩　臘茶一胯¶
<pb:KR3i0016_WYG_003-16a>¶
　右以茶為末入井花水一椀與香同煑水乾為度莭¶
　去臘茶碾降真為細末加龍腦半錢和勻白蜜鍊令¶
　過熟捜作劑丸如雞頭大或散燒¶
　　　江梅香¶
零陵香　藿香　丁香各半兩(懐/乾)　茴香半錢　龍腦¶
少許麝香少許(乳鉢内研以建/茶湯和洗之)¶
　右為末鍊蜜和勻捻餅子以銀葉襯燒之¶
　　　江梅香¶
<pb:KR3i0016_WYG_003-16b>¶
歌曰百粒丁香一撒茴麝香少許可堪裁更加五味零¶
陵葉百斛濃熏江上梅¶
　　　蠟梅香¶
沉香　檀香各三錢　丁香六錢　龍腦半錢　麝香¶
一錢¶
　右為細末生蜜和劑爇之¶
　　　雪中春信¶
沉香一兩　白檀　丁香　木香各半兩　甘松　藿¶
<pb:KR3i0016_WYG_003-17a>¶
香　零陵香各七錢半　回鶻香附子　白芷　當歸¶
　官桂　麝香各三錢　檳榔　荳蔲各一枚¶
　右為末煉蜜和餅如棊子大或脫花様燒如常法¶
　　　雪中春信¶
香附子四兩　鬱金二兩　檀香一兩(建茶/煑)　麝香少¶
許　樟腦一錢(石灰/製)　羊胫炭四兩¶
　右為末煉蜜和勻焚窨如常法¶
　　　雪中春信¶
<pb:KR3i0016_WYG_003-17b>¶
檀香半兩　棧香　丁香皮　樟腦各一兩二錢　麝¶
香一錢　杉木炭二兩¶
　右為末煉蜜和勻焚窨如常法¶
　　　春消息¶
丁香　零陵香　甘松各半兩　茴香　麝香各一分¶
　右為粗末蜜和得劑以磁盒貯之地坑内窨半月¶
　　　春消息¶
丁香百粒　茴香半合　沉香　檀香　零陵香　藿¶
<pb:KR3i0016_WYG_003-18a>¶
香各半兩¶
　右為末入腦麝少許和窨同前兼可佩帶¶
　　　春消息¶
甘松一兩　零陵香　檀香各半兩　丁香百顆　茴¶
香一撮　腦麝各少許¶
　和窨並如前法¶
　　　洪駒父百歩香(又名萬/斛香)¶
沉香一兩半　棧香　檀香(以蜜酒湯少/許别炒極乾)　製甲香各¶
<pb:KR3i0016_WYG_003-18b>¶
半兩(别/末)　零陵葉(同研篩/羅過)　龍腦　麝香各三分¶
　右和勻熟蜜和劑窨爇如常法¶
　　　百里香¶
茘支皮千顆(須閩中来/用鹽梅者)　甘松　棧香各三兩　檀香¶
(蜜拌炒/黄色)　製甲香各半兩　麝香一錢(别/研)¶
　右細末煉蜜和令稀稠得所盛以不津噐坎埋之半¶
　月取出爇之再投少許蜜捻作餅子亦可此盖裁損¶
　聞思香也¶
<pb:KR3i0016_WYG_003-19a>¶
　　　黄太史四香¶
沉檀為主每沉二兩半檀一兩斫小博骰取榠查液漬¶
之液過指許三日乃煑瀝其液温水沐之紫檀為屑取¶
小龍茗末一錢沃湯和之漬晬時包以濡竹紙數熏炰¶
之螺甲半兩弱磨去齟齬以胡麻膏熬之色正黄則以¶
蜜湯遽洗之無膏氣乃已青木香末以意和四物稍入¶
婆律膏及麝二物惟少以棗肉合之作模如龍涎香状¶
日暵之¶
<pb:KR3i0016_WYG_003-19b>¶
　　　意可¶
海南沉水香三兩得火不作柴桂烟氣者麝香檀一兩¶
切焙衡山亦有之宛不及海南来者木香四錢極新者¶
不焙𤣥參半兩剉煼炙甘草末二兩焰硝末一錢甲香¶
一錢浮油煎令黄色以蜜洗去油復以湯洗去蜜如前¶
治法而末之婆律膏及麝各三錢别研香成旋入以上¶
皆末之用白蜜六兩熬去沫取五兩和香末勻置甆盒¶
如常法¶
<pb:KR3i0016_WYG_003-20a>¶
　山谷道人得之扵東溪老東溪老得自厯陽公多方¶
　初不知其所自始名宜愛或曰此江南宫中香有美¶
　人字曰宜甚愛此香故名宜愛不知其在中主後主¶
　時耶香殊不凡故易名意可使衆業力無度量之意¶
　鼻孔繞二十五有求覔増上必以此香為可何沉酒¶
　欵𤣥參茗熬紫檀鼻端已霈然平直是得無生意者¶
　觀此香莫處處穿透亦必為可耳¶
　　　深静¶
<pb:KR3i0016_WYG_003-20b>¶
海南沉香二兩羊胫炭四兩沉水剉如小博骰入白蜜¶
五兩水解其膠重湯慢火煑半日許浴以温水同炭杵¶
為末馬尾篩下之以煑蜜為劑窨四十九日出之入婆¶
律膏三錢麝一錢以安息香一分和作餅子亦得以甆¶
盒貯之¶
　荆州歐陽元老為余處此香而以一斤許贈别无老¶
　者其從師也能受匠石之斤其為吏也不剉庖丁之¶
　仞天下可人也此香恬澹寂寞非世所尚時時下帷¶
<pb:KR3i0016_WYG_003-21a>¶
　一炷如見其人¶
　　　小宗¶
海南沉水香一分剉棧香半兩剉紫檀三分半生用銀¶
石噐妙令紫色三物皆令如鋸屑蘇合油二錢製甲香¶
一錢末之麝一錢半研𤣥參半錢末之鵞梨二枚取汁¶
青棗二十枚水二盌煑取小半盞同梨汁浸沉棧檀煑¶
一伏時緩火取令乾和入四物煉蜜令小冷捜和得所¶
入甆盒窨一日¶
<pb:KR3i0016_WYG_003-21b>¶
　南陽宗少文嘉遯江湖之間援琴作金石弄逺山皆¶
　與之應聲其文獻足以配古人孫茂深亦有祖風當¶
　時貴人欲與之㳺不可得乃使陸探微畫其像挂壁¶
　間觀之茂深惟喜閉閤焚香遂作此饋之時謂少文¶
　太宗茂深小宗故名小宗香(大宗小宗/南史有傳)¶
　　　藍成叔知府韻勝香¶
沉香　檀香　麝香各一錢　白梅肉(焙乾/秤)　丁香皮¶
各半錢　揀丁香五粒　木香一字　朴硝半兩(别/研)¶
<pb:KR3i0016_WYG_003-22a>¶
　右為細末與别研二味入乳鉢拌勻宻噐收每用薄¶
　銀葉如龍涎法燒之少歇即是硝融隔火氣以水勻¶
　澆之即復氣通氤氲矣乃鄭康道御帶傳於藍藍嘗¶
　括於歌曰沉檀為末各一錢丁皮梅肉減其半揀丁五¶
　粒木一字半兩朴硝柏麝拌此香韻勝以為名銀葉¶
　燒之火宜緩蘇韜光云毎五科用丁皮梅肉各三錢¶
　麝香半錢重餘皆同且云以水滴之一炷可留三日¶
　　　元御帶清觀香¶
<pb:KR3i0016_WYG_003-22b>¶
沉香四兩　金顔香(别/研)　石芝　檀香各二錢半(末/)¶
龍涎二錢　麝香一錢半¶
　右用井花水和勻䃮石䃮細脫花爇之¶
　　　脫浴香¶
香附子(蜜浸三日/慢火焙乾)　零陵香(酒浸一宿/慢火焙乾)各半兩　橙皮¶
(焙/乾)　楝花(㬠/乾)　榠查核　茘支殻各一兩¶
　右並精細揀擇為末加龍腦少許煉蜜拌勻入甆盒¶
　封窨十餘日取燒¶
<pb:KR3i0016_WYG_003-23a>¶
　　　文英香¶
甘松　藿香　茅香　白芷　麝　檀香　零陵香¶
丁香皮　𤣥參　降真香各二兩　白檀香半兩¶
　右為末煉蜜半斤少入朴硝和香爇之¶
　　　心清香¶
沉檀各一指大　母丁香一分　丁香皮三錢　樟腦¶
一兩　麝香少許　無縫炭四兩¶
　右同為末拌勻重湯煑蜜去浮泡和劑甆噐守窨¶
<pb:KR3i0016_WYG_003-23b>¶
　　　瓊心香¶
棧香半兩　檀香一分(臘茶/清煑)　丁香三十粒　麝香半¶
錢黄丹一分¶
　右為末煉蜜和膏爇之又一方用龍腦少許¶
　　　大真香¶
沉香一兩半　白檀一兩(細剉白蜜半/盞相和蒸乾)　棧香二兩¶
甲香一兩(製/)　腦麝各一錢(研/入)¶
　右為細末和勻重湯煑蜜為膏作餅子窨一月燒¶
<pb:KR3i0016_WYG_003-24a>¶
　　　大洞真香¶
乳香　白檀　棧香　丁皮　沉香各一兩　甘松半¶
兩　零陵香¶
　右細末煉蜜和膏爇之¶
　　　天真香¶
沉香三兩(剉/)　丁香(新/好)　麝香木(剉/炒)各一兩　𤣥參(洗/切)¶
(微炒/香)　生龍腦各半兩(别/研)　麝香三錢(另/研)　甘草末二¶
錢　焰硝少許　甲香一分(製/過)¶
<pb:KR3i0016_WYG_003-24b>¶
　右為末與腦麝和勻用白蜜六兩煉去泡沫入焰硝¶
　及香末丸如雞頭大爇之熏衣最妙¶
　　　玉蕋香(一名百/花香)¶
白檀　丁香　棧香　𤣥參各一兩　甘松半兩(浄/)¶
黄熟香二兩　麝一分¶
　煉蜜為膏和窨如常法¶
　　　玉蕋香¶
𤣥參半斤(銀噐内煑乾再/炒令微烟出)　甘松四兩　白檀二兩(剉/)¶
<pb:KR3i0016_WYG_003-25a>¶
　右為末真麝香乳香各二錢研入煉蜜丸芡子大¶
　　　玉蕋香¶
白檀四兩　丁香皮八錢　韶腦四錢　安息香一錢¶
　桐木夫炭四錢腦麝少許¶
　右為末煉蜜劑油紙裹甆器貯之入窨半月¶
　　　廬陵香¶
紫檀七十二銖(即三兩屑之/蒸一兩半)　棧香十二銖(半/兩)　沉香¶
六銖(一/分)　麝香三銖(一錢/字)　蘇合香五銖(二錢二分/不用亦可)¶
<pb:KR3i0016_WYG_003-25b>¶
甲香二銖半(一錢/製)　𤣥參末一銖半(半/錢)¶
　右用沙梨十枚切片研絞取汁青州棗二十枚水二盌¶
　濃煎汁浸紫檀一夕微火煑滴入煉蜜及焰硝各半¶
　兩與諸香研和窨一月爇之¶
　　　康漕紫瑞香¶
白檀一兩(錯/末)　羊胫骨炭半秤(搗/羅)¶
　右用蜜九兩甆噐重湯煑熟先将炭煤與蜜捜勻次¶
　入檀末更用麝香半錢或一錢别噐研細以好酒化¶
<pb:KR3i0016_WYG_003-26a>¶
　開洒入前件藥劑入甆罐封窨一月旋取爇之久窨¶
　尤佳¶
　　　靈犀香¶
雞舌香八錢　甘松三錢　靈靈香各一兩半¶
　右為末蜜煉和劑窨燒如常法¶
　　　仙茰香¶
甘菊蕋(乾/)　檀香　靈靈香　白芷各一兩　腦麝各¶
少許(乳鉢/研)¶
<pb:KR3i0016_WYG_003-26b>¶
　右為末以梨汁和劑作餅子晒乾¶
　　　降仙香¶
檀香末四兩(蜜少許/和為膏)　𤣥參　甘松各二兩　川靈靈一¶
兩　麝少許¶
　右為末以檀香膏子和之如常法窨爇¶
　　　可人香¶
歌曰丁香一分沉檀半腦麝二錢中半良二兩烏香杉¶
炭是蜜丸爇䖏可人香¶
<pb:KR3i0016_WYG_003-27a>¶
　　　禁中非烟¶
歌曰腦麝沉檀俱半兩丁香一分桂三錢蜜丸和細為¶
團餅得自宣和禁闥𫝊¶
　　　禁中非烟¶
沉香半兩　白檀四兩(劈作十塊胯/茶浸少時)　丁香　降真¶
鬱金　甲香各二兩(製/)¶
　右為細末入麝少許以白芨末滴水和捻餅窨爇¶
　　　復古東䦨雲頭香¶
<pb:KR3i0016_WYG_003-27b>¶
占臘沉香十兩　金顔香　拂手香各二兩　蕃梔子¶
(别/研)　石芝各一兩　梅花腦一兩半　龍涎　麝香各¶
一兩　製甲香半兩¶
　右為末薔薇水和勻如無以淡水和之亦可用䃮石¶
　䃮之脫花如常法爇¶
　　　崔賢妃瑤英香¶
沉香四兩　金顔香二兩半　拂手香　麝香　石芝¶
各半兩¶
<pb:KR3i0016_WYG_003-28a>¶
　右為細末上石和䃮捻餅子排銀盞或盤内盛夏烈¶
　日㬠乾以新軟刷子出其光貯於錫盒内如常法爇¶
　之¶
　　　元若虚捴管瑤英勝¶
龍涎一兩　大食梔子二兩　沉香十兩(上/等)　梅花腦¶
七錢　麝香當門子半兩¶
　右先将沉香細剉䃮令極細方用薔薇水浸一宿次¶
　日再上䃮三五次别用石䃮龍腦等四味極細方與¶
<pb:KR3i0016_WYG_003-28b>¶
　沉香相合和勻再上石䃮一次如水多用紙滲令乾¶
　濕得所¶
　　　韓鈐轄正徳香¶
上等沉香十兩　梅花片腦　蕃梔子各一兩　龍涎¶
　石芝　金顔香　麝香肉各半兩¶
　右用薔薇水和令乾濕得所上䃮石細䃮脫花爇之¶
　或作數珠佩帶¶
　　　滁州公庫天花香¶
<pb:KR3i0016_WYG_003-29a>¶
𤣥參四兩　甘松二兩　檀香一兩　麝香半錢¶
　右除麝香别研外餘三味細剉如米粒許白蜜六兩¶
　拌勻貯甆罐内久窨乃佳¶
　　　玉春新料香¶
沉香五兩　棧香　紫檀各二兩半　米腦一兩　梅¶
花腦二錢半　麝香七錢半　木香　丁香各一錢半¶
金顔香一兩半　石脂半兩(好/)　白芨二兩半　胯茶¶
一胯半¶
<pb:KR3i0016_WYG_003-29b>¶
　右為細末次入腦麝研勻皂兒仁半斤濃煎膏硬和¶
　杵千下脫花隂乾刷光甆噐收貯如常法爇之¶
　　　辛押陁羅亞悉香¶
沉香　兠婁香各五兩　檀香　甲香各二兩(製/)　丁¶
香　大石芎　降真各半兩　鑒臨(别研未詳/或異名)　米腦¶
白　麝香各二錢　安息香三錢¶
　右為細末以薔薇水蘇合油和劑作丸或餅爇之¶
　　　金龜香燈¶
<pb:KR3i0016_WYG_003-30a>¶
香皮每以烰炭研為細末篩過用黄丹少許和使白芨¶
研細米湯調膠烰炭末勿令太濕香心茅香藿香零陵¶
香三賴子柏香印香白膠香用水如法煑去松烟性漉¶
上待乾成惟碾不成餅已上香等分挫為末和令停獨¶
白膠香中半亦研為末以白芨為末水調和捻作一指¶
大如橄㰖形以烰炭為皮如裹饅頭入龜印却用針穿¶
自龜口插從龜尾出脫去龜印将香龜尾捻合焙乾燒時¶
従尾起自然吐烟扵頭燈明而且香每以油燈心或油¶
<pb:KR3i0016_WYG_003-30b>¶
紙撚火㸃之¶
　　　金龜延夀香¶
定粉半錢　黄丹一錢　烰炭一兩並為末¶
　右研和薄糊調成劑雕兩片龜兒印脫裹别香在龜¶
　腹内以布針從口穿到腹香烟出従龜口内燒灰冷¶
　龜色如金¶
　　　瑞龍香¶
沉香一兩　占城麝檀　占城沉香各三錢　迦蘭木¶
<pb:KR3i0016_WYG_003-31a>¶
　龍腦各二錢　大食梔子花　龍涎各一錢　檀香¶
　篤耨各半錢　大食水五滴　薔薇水不拘多少¶
　右為極細末拌和令勻扵浄石上䃮如泥入模脫¶
　　　華蓋香¶
腦麝各一錢　香附子(去/毛)　白芷　甘松　零陵香葉¶
　茅香　檀香　沉香各半兩　松蒳　草荳蔲各一¶
兩(去/殻)　酸棗肉(以肥紅小者/濕生者尤妙)¶
　右為細末鍊蜜用棗水煑成膏汁捜和令勻水臼搗¶
<pb:KR3i0016_WYG_003-31b>¶
　之以不粘為度丸如雞頭實燒之¶
　　　寳林香¶
黄熟香　白檀香　棧香　甘松(去/毛)　藿香葉　荷葉¶
　紫背浮萍各一兩　茅香半斤(去毛酒浸以蜜/拌炒令黄色)¶
　右為末煉蜜和勻丸如皁子大無風䖏燒之¶
　　　𫐠筵香¶
龍腦一分　乳香半錢　荷葉　浮萍　旱蓬　風松¶
　水衣　松蒳各半兩¶
<pb:KR3i0016_WYG_003-32a>¶
　右為細末煉蜜和勻丸如彈子大慢火燒之從主人¶
　位以浄水一盞引烟入水盞内巡筵旋轉香烟接了¶
　水盞其香終而方斷以上三方亦名三寳殊薰¶
　　　寳金香¶
沉檀各一兩　乳香(别/研)　紫礦　金顔(别/研)　安息香(别/研)¶
　甲香各一錢　麝香半兩(别/研)　石芝(浄/)白荳蔲各¶
二錢　川芎　木香各半錢　龍腦(别研/三錢)　排香四錢¶
　右為粗末拌匀煉蜜和劑捻作餅金箔為衣用如常¶
<pb:KR3i0016_WYG_003-32b>¶
　法¶
　　　雲盖香¶
艾葉　艾蒳　荷葉　扁柏葉各等分¶
　右燒存性為末煉蜜和别香作劑用如常法芬芳襲¶
　人¶
　　佩熏諸香¶
　　　篤耨佩香¶
沉香末一斤　金顔末十兩　大食梔子花　龍涎各¶
<pb:KR3i0016_WYG_003-33a>¶
一兩　龍腦五錢¶
　右為細末薔薇水徐徐和之得所臼杵極細脫範子¶
　用如常法¶
　　　梅蕋香¶
丁香　甘松　藿香葉　白芷各半兩　牡丹皮一錢¶
　零陵香一兩半　舶上茴香一錢¶
　同㕮咀貯絹袋佩之¶
　　　荀令十里香¶
<pb:KR3i0016_WYG_003-33b>¶
丁香半兩强　檀香　甘松　零陵香各一兩　生腦¶
少許　茴香半錢弱(略/炒)¶
　右為末薄紙貼紗囊盛佩之其茴香生則不香過炒¶
　則焦氣多則藥氣少則不類花香須逐旋斟酌添使¶
　旖旎¶
　　　洗衣香¶
牡丹一兩　甘松一錢¶
　右為末每洗衣最後澤水入一錢香著衣上經月不¶
<pb:KR3i0016_WYG_003-34a>¶
　歇¶
　　　假薔薇面花¶
甘松　檀香　零陵香　丁香各一兩　藿香葉　黄¶
丹　白芷　香墨　茴香各一錢　腦麝為衣¶
　右為細末以熟蜜和拌稀稠得所隨意脫花用如常¶
　法¶
　　　玉華醒醉香¶
採牡丹蕋與荼䕷花清酒拌挹潤得所當風隂一宿杵¶
<pb:KR3i0016_WYG_003-34b>¶
細捻作餅子窨乾以龍腦為衣置枕間芬芳襲人可以¶
醒醉¶
　　　衣香¶
零陵香一斤　甘松　檀香各十兩　丁香皮　辛夷¶
各半　茴香六分¶
　右搗粗末入龍腦少許貯囊佩之香氣着衣汗浥愈¶
　馥¶
　　　薔薇衣香¶
<pb:KR3i0016_WYG_003-35a>¶
茅香　零陵香　丁香皮各一兩(剉碎/微炒)　白芷　細辛¶
　白檀各半兩　茴香一分¶
　右同為粗末可爇可佩¶
　　　牡丹衣香¶
丁香　牡丹皮　甘松各一兩(同為/末)　龍腦(别/研)　麝香¶
各一錢(别/研)¶
　右同和以花葉紙貼佩之或用新絹袋貼著肉香如¶
　牡丹¶
<pb:KR3i0016_WYG_003-35b>¶
　　　芙蕖香¶
丁香　檀香　甘松各一兩　零陵香　牡丹皮各半¶
兩　茴香一分¶
　右為末入麝香少許研勻薄紙貼之用新帕子裹出¶
　入着肉其香如新開蓮花臨時更入茶末龍腦各少¶
　許不可火焙汗浥愈香¶
　　　御愛梅花衣香¶
零陵葉四兩　藿香葉　檀香各二兩　甘松三兩(洗/浄)¶
<pb:KR3i0016_WYG_003-36a>¶
(去土/乾秤)　白梅霜(搗碎羅/浄秤)　沉香各一兩　丁香(搗/)　米¶
腦各半兩　麝一錢半(别/研)¶
　以上諸香並須日乾不可見火除腦麝梅霜外一處¶
　同為粗末次入腦麝梅霜拌勻入絹袋佩之此乃内¶
　侍韓憲所𫝊¶
　　　梅花衣香¶
零陵香　甘松　白檀　茴香各半兩(微/炒)　丁香一分¶
　木香一錢¶
<pb:KR3i0016_WYG_003-36b>¶
　右同為粗末入腦麝少許貯嚢中¶
　　　梅萼衣香¶
丁香二錢　零陵香　檀香各一錢　舶上茴香　木¶
香各半錢　甘松　白芷各一錢半　腦麝各少許¶
　右同剉候梅花盛開晴明無風雨扵黄昏前擇未開¶
　含蕋者以紅線繫定至清晨日未出時連梅蒂摘下¶
　将前藥同拌隂乾以紙衣貯紗嚢佩之䭲馜可愛¶
　　　蓮蕋衣香¶
<pb:KR3i0016_WYG_003-37a>¶
蓮花蕋一錢(乾/研)　零陵香半兩　甘松四錢　藿香¶
檀香　丁香各三錢　茴香　白梅肉各一分　龍腦¶
少許¶
　右為末入龍腦研勻薄紙貼紗嚢貯之¶
　　　濃梅衣香¶
藿香葉　早春茶芽各二錢　丁香十枚　茴香半字¶
　甘松　白芷　零陵香各三錢¶
　右同剉貯絹袋佩之¶
<pb:KR3i0016_WYG_003-37b>¶
　　　裛衣香¶
丁香(别/研)　鬱金各十兩　零陵香六兩　藿香　白芷¶
各四兩　蘇合香　甘松　杜蘅各三兩　麝香少許¶
　右為末盛袋佩之¶
　　　裛衣香¶
零陵香一斤　丁香　蘇合香各半斤　甘松三兩¶
鬱金　龍腦各二兩　麝香半兩¶
　右並須精好者若一味惡即損許香同搗如麻豆以¶
<pb:KR3i0016_WYG_003-38a>¶
　夾絹袋貯之¶
　　　貴人絶汗香¶
丁香一兩(為粗/末)　川椒六十粒¶
　右以二味相和絹袋盛而佩之辟絶汗氣¶
　　　内苑蕋心衣香¶
藿香　益智仁　白芷　蜘蛛香各半兩　檀香　丁¶
香　木香各一錢¶
　右同搗粗末裹置衣笥中¶
<pb:KR3i0016_WYG_003-38b>¶
　　　勝蘭衣香¶
零陵香　茅香　藿香各二錢　獨活　大黄各一錢¶
　甘松錢半　牡丹皮　白芷　丁皮　桂皮各半錢¶
　以上用水浄洗乾再用酒略噴盌盛蒸少時用三賴¶
　子二錢豆腐漿蒸以盞盖定檀一錢細剉合和令勻¶
　入麝香少許¶
　　　香爨¶
零陵香　茅香　藿香　甘松　松子(搥/碎)　茴香　三¶
<pb:KR3i0016_WYG_003-39a>¶
賴子(豆腐同/蒸過)　檀香　木香　白芷　土白芷　肉桂¶
　丁香　丁皮　牡丹皮　沉香各等分　麝香少許¶
　右用好酒噴過日晒乾以剪刀切碎碾為生料篩羅¶
　粗末瓦罈收頓¶
　　　輭香¶
丁香(加木香少/許同炒)　心子紅(若作黒/色不用)　沉香各一兩　白¶
檀　金顔　黄蠟　三賴子各二兩　龍腦半兩(三錢/亦可)¶
　蘇合油不拘多少　生油少許　白膠香半斤(灰水/於沙)¶
<pb:KR3i0016_WYG_003-39b>¶
(鍋内煑候浮上晷掠入涼水搦塊再用皂角/水三四盞以香色白為度秤二兩入香用)¶
　右先将蠟於定磁噐内溶開次下白膠香次生油次¶
　蘇合油攪勻取盌置地候大温入衆香每一兩作一¶
　丸更加烏篤耨一兩尤妙如造黒色者不用心子紅¶
　入香墨二兩燒紅為末和劑如前法可懐可佩可置¶
　扇柄把握¶
　　　輭香¶
篤耨香　檀香末　麝香各半兩　金顔香五兩(牙子/香為)¶
<pb:KR3i0016_WYG_003-40a>¶
(末/)　蘇合油三兩　銀硃一兩　龍腦三錢¶
　右為細末用甆噐或銀噐扵沸湯鍋内頓放逐旋傾¶
　入蘇合油攪和停勻為度取出㵼入水中隨意作劑¶
　　　輭香¶
沉香十兩　金顔香　棧香各二兩　丁香一兩　乳¶
香半兩　龍腦一兩半　麝香三兩¶
　右為細末以蘇合油和納磁噐内重湯煑半日以稀¶
　稠得中為度以臼杵成劑¶
<pb:KR3i0016_WYG_003-40b>¶
　　　輭香¶
沉香(為細/末)　金顔香各半斤(細/末)　蘇合油四兩　龍腦¶
一錢(細/研)¶
　右先以沉香末和蘇合油仍以冷水和成團却搦去¶
　水入金顔香龍腦又以水和成團再搦去水入臼用¶
　杵三五千下時時搦去水以水盡杵成團有光色為¶
　度如欲鞭更加金顔香如欲輭加蘇合油¶
　　　輭香¶
<pb:KR3i0016_WYG_003-41a>¶
上等沉香末五兩　金顔香二兩半　龍腦一兩¶
　右為末入蘇合油六兩半用綿濾過取浄油和香旋¶
　旋看稀稠得所入油如欲黒色加百草霜少許¶
　　　輭香¶
沉香　檀香　棧香各三兩　亞息香　梅花龍腦¶
甲香(製/)　松子仁各半兩　金顔香　龍涎　麝各一¶
錢　篤耨油(隨/分)　杉木炭(以黒/為度)¶
　右除腦麝松仁篤耨外餘皆取極細末以篤耨油與¶
<pb:KR3i0016_WYG_003-41b>¶
　諸香和勻為劑¶
　　　廣州吳家輭香¶
金顔香半斤(研/細)　蘇合油二兩　沉香一兩(末/)　腦麝¶
各一錢(别/研)　黄蠟二錢　芝麻油一錢(臘月者經/年尤佳)¶
　右将油蠟同銷鎔放令微温和金顔沉末令勻次入¶
　腦麝與蘇合油同捜仍扵浄石版上以木槌擊數百¶
　下如常法用之¶
　　　翟仲仁運使輭香¶
<pb:KR3i0016_WYG_003-42a>¶
金顔香半兩　蘇合油三錢　腦麝各一匙　烏梅肉¶
二錢半(焙/乾)¶
　右先以金顔腦麝烏梅肉為細末後以蘇合油相合¶
　和臨時相度鞭輭得所欲色紅加銀硃二錢半欲色¶
　黒加皂兒灰三錢存性¶
　　　寳梵院主輭香¶
沉香二兩　金顔香半斤(細/末)　龍腦四錢　麝香二錢¶
蘇合油二兩半　黄蠟一兩半¶
<pb:KR3i0016_WYG_003-42b>¶
　右細末蘇合與蠟重湯鎔和搗諸香入腦子更杵千¶
　餘下¶
　　　輭香¶
金顔香半斤(極好者貯銀噐用湯/煑花細布紐浄研)　蘇合油四兩　龍¶
腦一錢(研/細)　麝香半錢(研/細)　心紅不計多少(色紅/為度)¶
　右先将金顔香搦去水銀石銚内化開次入蘇合油¶
　麝香拌勻續入龍腦心紅移銚去火攪勻取出作團¶
　如常法¶
<pb:KR3i0016_WYG_003-43a>¶
　　　輭香¶
黄蠟半斤(溶成汁濾浄却以浄銅銚内/下紫草煎令紅濾去草滓)　檀香(就舖買/細屑碾)¶
(令細篩/過二兩)　金顔三兩(揀去雜物取浄秤/别研細作一處)　滴乳香三兩¶
(揀明塊者用茅香煎水煑過令浮成片如膏須冷水中/取出待水乾入乳鉢内細研如粘鉢則入煆過醋焠来)¶
(底赭石二錢同/研則不粘矣)　沉香半兩(要極/細末)　蘇合油二兩(如結/合時)¶
(先以生蘿蔔擦了乳鉢/則不粘無則    代之)　生麝香三錢(浄鉢内以茶清/滴研細却以其)¶
(餘香拌/起一䖏)　銀硃隨意加入(以紅/為度)¶
　右以蠟入　噐大盌内坐重湯中溶成汁入蘇合油¶
<pb:KR3i0016_WYG_003-43b>¶
　和成了停勻却入衆香以栁棒極勻即香成矣欲輭¶
　用松子仁三兩揉汁於内雖大雪亦輭¶
　　　輭香¶
檀香一兩(白梅煑剉/碎為末)　沉香半兩　丁香三錢　蘇合¶
油半兩　金顔香二兩(蒸如無揀好楓滴乳/香一兩酒煑過代之)　銀硃隨¶
意¶
　右諸香皆不見火為細末打和扵甑上蒸碾成為香¶
　加腦麝亦可先将金顔碾為細末去滓¶
<pb:KR3i0016_WYG_003-44a>¶
　　　輭香¶
金顔香　蘇合油各三兩　篤耨油一兩二錢　龍腦¶
四錢　麝香一錢　銀硃四兩¶
　右先将金顔碾為細末去滓用蘇合油坐熱入黄蠟¶
　一兩坐化逐旋入金顔香坐過了腦麝篤耨油銀硃¶
　打和以輭筍籜包縳收黄則加蒲黄二兩緑則入緑¶
　二兩黒則入墨一二兩紫則入紫草各量多少加入¶
　以勻為度¶
<pb:KR3i0016_WYG_003-44b>¶
　　　熏衣香¶
茅香四兩(細剉酒/洗微蒸)　零陵香　甘松各半兩　白檀二¶
錢(錯/末)　丁香二錢　白乾三个(焙乾/取末)¶
　右同為粗末入米腦少許薄紙貼佩之¶
　　　蜀主熏御衣香¶
丁香　棧香　沉香　檀香　麝香各一兩　甲香三¶
兩(製/)¶
　右為末煉蜜放冷令勻入窨月餘用如前見第一卷¶
<pb:KR3i0016_WYG_003-45a>¶
　　　南陽宫主熏衣香¶
蜘蛛香一兩　香白芷　零陵香　縮砂仁各半兩¶
丁香　麝香　當歸　荳蔲各一分¶
　　　熏衣香¶
沉香四兩　棧香三兩　檀香一兩半　龍腦　牙硝¶
　甲香各半兩(灰水洗過浸一宿次用新水/洗過復以蜜水去黄製用)　麝香一¶
錢¶
　右除麝腦别研外同粗末煉蜜半斤和勻候冷入龍¶
<pb:KR3i0016_WYG_003-45b>¶
　麝¶
　　　新料熏衣香¶
沉香一兩　棧香七錢　檀香半錢　牙硝一錢　甲¶
香一錢(製如/前)　荳蔲一錢　米腦一錢　麝香半錢¶
　右先将沉檀棧為粗末次入麝拌勻次入甲香並牙¶
　硝銀硃一字再拌煉蜜和勻上糝腦子用如常法¶
　　　千金月令熏衣香¶
沉香　丁香皮各二兩　鬱金二兩(細/切)　蘇合香　詹¶
<pb:KR3i0016_WYG_003-46a>¶
糖香各一兩(同蘇合/和作餅)　小甲香四兩半(以新牛糞汁二/升水三升和煑)¶
(三分去二取出以浄水淘刮去上肉焙乾又以清酒二/升蜜半合和煑令酒盡以物攪候乾以水洗去蜜暴乾)¶
(另為/末)¶
　右将諸香末和勻燒熏如常法¶
　　　熏衣梅花香¶
甘松　舶上茴香　木香　龍腦各一兩　丁香半兩¶
　麝香一錢¶
　右件搗合粗末如常法燒熏¶
<pb:KR3i0016_WYG_003-46b>¶
　　　熏衣芬積香¶
沉香二十五兩(剉/)　棧香(剉/)　檀香(剉臘茶/清炒黄)　甲香(製/法)¶
(如/前)　杉木烰炭各二十兩　零陵葉　藿香葉　丁香¶
　牙硝各十兩　米腦三兩(研/)　梅花龍腦二兩(研/)¶
麝香五兩(研/)　蜜十斤煉和香¶
　　　熏衣衙香¶
生沉香(剉/)　棧香各六兩(剉/)　檀香(剉臘茶/清炒)　生牙硝¶
各十二兩　生龍腦(研/)　麝香各九兩(研/)　甲香六兩¶
<pb:KR3i0016_WYG_003-47a>¶
(炭灰煑二日洗浄/再加酒蜜同煑乾)　白蜜(比香斤加/倍用煉熟)¶
　右為末研入腦麝以蜜捜和令勻燒熏如常法¶
　　　熏衣笑蘭香¶
藿苓甘芷木茴丁茅賴芎黄和桂心檀麝牡皮加減用¶
酒噴日晒絳嚢盛零以蘇合油揉勻松茅酒洗三賴米¶
泔浸大黄蜜蒸麝香逐裹脿入熏衣加䕬蠶常帶加白¶
梅肉¶
　　塗傅諸香¶
<pb:KR3i0016_WYG_003-47b>¶
　　　傅身香粉¶
荚粉(别/研)　青木香　麻黄根　附子(炮/)　甘松　藿香¶
　零陵香各等分¶
　右除荚粉外同搗羅為細末以生絹夹帶盛之浴罷¶
　傅身上¶
　　　拂手香¶
白檀香三兩(滋潤者剉末用蜜三錢化湯一盞許/炒令水盡稍覺浥濕焙乾杵羅細末)　米¶
腦一兩(研/)　阿膠一片¶
<pb:KR3i0016_WYG_003-48a>¶
　右将阿膠化湯打糊入香末捜拌勻扵木臼中搗三¶
　五日捻作餅子或脫花窨乾穿穴線懸扵胷間¶
　　　梅真香¶
零陵葉　甘松　白檀　丁香　白梅末各半兩　腦¶
麝少許¶
　右為細末糝衣傅身皆可用之¶
　　　香髮木犀油¶
凌晨摘木犀花半開者揀去莖蒂令浄髙量一斗取清¶
<pb:KR3i0016_WYG_003-48b>¶
麻油一斤輕手拌勻捺甆噐中厚以油紙宻封罐口坐¶
扵釜内以重湯煑一餉久取出安頓穏燥處十日後傾¶
出以手沘其清液收之最要封閉最宻久而愈香如此¶
油勻入黄蠟為面脂馨香也¶
　　　香餅¶
凡燒香用餅子須先燒令通赤置香爐内俟有黄衣生¶
方徐徐以灰覆之仍手試火氣𦂳慢¶
　　　香餅¶
<pb:KR3i0016_WYG_003-49a>¶
輭炭三斤(末/)　蜀葵花或葉一斤半¶
　右同搗令粘勻作劑如乾更入薄麫糊少許彈子大¶
　捻作餅晒乾貯磁噐内燒旋取用如無葵則炭末中¶
　拌入紅花滓同搗以薄糊和之亦可¶
　　　香餅¶
堅硬羊胫炭三斤(末/)　黄丹　定粉　針沙　牙硝各¶
五兩　棗一升(煑爛去/皮核)¶
　右同搗拌勻以棗膏和劑隨意捻作餅子¶
<pb:KR3i0016_WYG_003-49b>¶
　　　香餅¶
木炭三斤(末/)　定粉　黄丹各二錢¶
　右拌勻糯米為糊和成入鐡臼内細杵以圈子脫作¶
　餅晒乾用之¶
　　　香餅¶
用櫟炭和柏葉葵菜橡實為之純用櫟炭則焦熟而易¶
碎石餅太酷不用¶
　　　耐久香餅¶
<pb:KR3i0016_WYG_003-50a>¶
鞕炭末五兩　胡粉　黄丹各一兩¶
　右同搗細末煑糯米膠和勻捻餅子晒乾每用燒令¶
　赤炷香經久或以針沙代胡粉煑棗代粳米膠¶
　　　長生香餅¶
黄丹四兩　乾蜀葵花(燒/灰)　乾茄根各二兩(燒/灰)　棗半¶
斤(去/核)¶
　右為細末以棗肉研作膏同和勻捻作餅子窨晒乾¶
　置爐而火耐久不熄¶
<pb:KR3i0016_WYG_003-50b>¶
　　　終日香餅¶
羊胫炭一斤(末/)　黄丹　定粉各一分　針沙少許(研/勻)¶
　右煑棗肉杵膏拌勻捻作餅子窨二日便扵日中晒¶
　乾如燒香畢水中蘸滅可再用¶
　　　丁晉公文房七寳香餅¶
青州棗一斤(和核/用)　木炭二升(末/)　黄丹半兩　鐵屑¶
二兩(造針/處有)　定粉　細墨各一兩　丁香二十粒¶
　右同搗為膏如乾時再加棗以模子脫作餅如錢許¶
<pb:KR3i0016_WYG_003-51a>¶
　每一餅可經晝夜¶
　　　内府香餅¶
木炭末一斤　黄丹　定粉各三兩　針砂三兩　棗¶
半升¶
　右同末蒸棗肉杵作餅晒乾每一板可度終日¶
　　　賈清泉香餅¶
羊胫炭一斤(末/)　定粉　黄丹各四兩¶
　右用糯米粥或棗肉和作餅晒乾用常法茄&KR0034;燒夹¶
<pb:KR3i0016_WYG_003-51b>¶
　存性棗肉同杵捻餅晒乾用之¶
　　　香煤¶
近来焚香取火非竈下即蹈爐中者以之供神佛格祖¶
先其不潔多矣故用煤以扶接火餅¶
　　　香煤¶
乾竹筒　乾栁枝(燒黒灰/各二兩)　鉛粉三錢　黄丹三兩¶
焰硝二錢¶
　右同為末每用匕許以燈爇　於上焚香¶
<pb:KR3i0016_WYG_003-52a>¶
　　　香煤¶
茄葉不計多少(燒灰存性/取麵四兩)　定粉三十　黄丹二十¶
海金沙二十¶
　右同末拌勻置爐灰上紙㸃可終日¶
　　　香煤¶
竹夫炭　栁木炭各四兩　黄丹　粉各二錢　海¶
金沙一錢(研/)¶
　右同為末拌勻捻作餅入爐以燈㸃着燒香¶
<pb:KR3i0016_WYG_003-52b>¶
　　　香煤¶
枯茄樹燒成炭於瓶内候冷為末每一兩入鉛粉二錢¶
黄丹二錢半拌和装灰中¶
　　　香煤¶
焰硝黄丹杉木炭各等分為末糝爐中以紙撚㸃¶
　　　日禪師香煤¶
杉木夫炭四兩　竹夫炭　鞕羊脛炭各二兩　黄丹¶
　海金沙各半兩¶
<pb:KR3i0016_WYG_003-53a>¶
　右同為末拌勻每用二錢置爐中紙燈㸃燒候透紅¶
　以冷灰薄覆¶
　　　閻資欽香煤¶
柏葉多採之摘去枝梗浄洗日中曝乾剉碎不用墳墓¶
間者入浄罐内以塩泥固濟炭火煆之存性細研每用¶
一二錢置香爐灰上以紙燈㸃候勻編焚香時時添之¶
可以終日(或燒柏子存/性作火尤妙)¶
　　　香灰¶
<pb:KR3i0016_WYG_003-53b>¶
細葉杉木枝燒灰用火一二塊養之經宿羅過装爐¶
每秋間採松鬚曝乾燒灰用養香餅　未化石灰槌碎¶
羅過鍋内炒令　候冷又研又羅為之作香爐灰潔白¶
可愛日夜常以火一塊養之仍須用盖若塵埃則黒矣¶
　礦灰六分爐灰四錢和勻大火養灰爇性香蒲燒灰¶
爐装如雪　紙灰石灰木灰各等分以米湯和同煆過¶
勿令偏頭　青朱紅黒煤土黄各等分雜扵紙中装爐¶
名錦灰　紙灰炒通紅羅過或稻穅燒灰皆可用　乾¶
<pb:KR3i0016_WYG_003-54a>¶
松花燒灰装香爐最潔　茄灰亦可蔵火火久不熄¶
蜀葵枯時燒灰装爐大能養火¶
　　香品噐¶
　　　香爐¶
香爐不拘銀銅鐵錫石各取其便用其形或作狻猊獬¶
豸鳬鴨之類計其人之當作頭貴穿窿可泄火氣置竅¶
不用大都使香氣回薄則能耐久¶
　　　香盛¶
<pb:KR3i0016_WYG_003-54b>¶
盛即盒也其所用之物與爐等以不生澁枯燥者皆可¶
仍不用生銅銅易腥漬¶
　　　香盤¶
用深中者以沸湯㵼中令其氣蓊鬱然後置爐其上使¶
香易著物¶
　　　香匙¶
平灰置火則必用圓者分香抄末則必用銳者¶
　　　香筯¶
<pb:KR3i0016_WYG_003-55a>¶
和香取香摠宜用筯¶
　　　香壺¶
或范金或埏為之用盛匕筯¶
　　　香甖¶
窨香用之深中而掩上¶
　¶
　¶
　¶
<pb:KR3i0016_WYG_003-55b>¶
　¶
　¶
　¶
　¶
　¶
　¶
　¶
　陳氏香譜卷三¶
